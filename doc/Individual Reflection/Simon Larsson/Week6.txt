what do I want to learn or understand better?
Sprinten som varit har inte gått helt som planerat. Enligt målen definierade i föregående reflektion var det tänkt att denna sprint skulle ägnas åt testning och finslipning av kodbasen. Under mötet med CIS fick vi en annan bild presenterade för oss då de tryckte extra mycket på att vilja favoritmarkera sporter för sortering. Med detta i åtanke utformade vi nya user stories och därmed antog sprinten en annan riktning. Mitt arbete var fokuserat kring att spara data och således har jag lärt mig en del om hur data sparas i Android Studio. Dessutom lärde jag mig att Date och Calendar klasserna, som verkade som skräddarsydda för vår app, helst ska undvikas. Bland annat ska Java.time* vara ett bättre alternativ på alla möjliga sätt. Till nästa vecka vill jag få en djupare förståelse för lagring av data, vilket jag förutsätter att jag kommer fortsätta arbeta med.
how can I help someone else, or the entire team, to learn something new?
Denna sprint har jag haft möjligheten att lägga ned mer tid, vilket också återspeglades i resultaten som presenterades under fredags-mötet. Mina upptäckter anbelangande java.time paketet kunde jag framföra som en alternativ lösning till vår nuvarande i Event-modulen, vilkas klasser utnyttjar Date och Calendar. Inför nästa sprint hoppas jag bidra och dela med mig av det som jag lärt mig, vilket antagligen kommer vara om SharedPreferences som används för att spara data i Android Studio.
what is my contribution towards the team’s use of Scrum?
Veckans möte med CIS var givande och vi fick mycket positiv kritik på det som vi åstadkommit under sprinten. Dessutom uttryckte deras representant tydligt vilken funktionalitet och features som de ansåg vara centrala för applikationen, men ännu inte hunnit göras. Detta var relativt oförväntat eftersom de inte tagit en lika stark ställning till den funktionaliteten tidigare. Vår uppfattning var att vi hade fått med allt så något i kommunikationen mellan CIS och oss hade uppenbarligen gått snett. Dock kändes det som att vi hann reda ut det och efter mötet tror jag båda parterna fick en tydligare bild av vad som var att förväntades från den andre. 
Mötet med handledare var likaså produktivt och givande. Föregående möten lämnade lite att önska, men det vi hade i veckan var rakt på sak och djupgående. Bland annat fick vi tips om att börja skriva på den slutliga rapporten, lägga till en READ.me med länkar till relaterat material, och att börja tänka på att avrunda utvecklingen av appen baserat på den kvarvarande tiden.  
Mål för nästa vecka är att vara noggrannare i kommunikationen mellan oss och CIS för att undvika missförstånd. Detta kanske kan möjliggöras genom att ta upp en bredare varians av ämnen att diskutera kring eftersom de ofta är relaterade, vilket kan ge en mer komplett uppfattning av motstående parts vision. Dessutom gäller det att vi ställer fler följdfrågor samt förklarar klart och tydligt var vi befinner oss i nuläget och vad som är rimligt att förväntas av oss.
what is my contribution towards the team’s deliveries?
Som nämnts tidigare spenderade jag mer aktivt arbete på att genomföra tasks denna vecka. Jag arbetade med att visa upp utmaningar som dagligen roteras, samt att dynamiskt kunna flytta objekt från en vy till en annan. Att lagra informationen från en vy samt att extrahera dess gamla tillstånd blev det som jag lade ned mest tid på att förstå. Dessutom möjliggjorde uppdelningen och formuleringen av utvalda user-stories att jag kunde jobba individuellt med uppgiften, även om man samarbetade på vissa delar för att koden skulle få liknande struktur. Nästkommande sprint vill jag gärna fortsätta jobba individuellt eftersom lite mer hinner bli gjort. För att kunna arbeta mer parallellt gäller det att uppgifterna blir uppdelade på ett sätt som möjliggör detta. Med tanke på att det inte finns mycket kvar att göra så kan det bli brist på uppgifter, men i sådana fall kan man jobba vidare på det som redan är implementerat eftersom det finns mycket att förbättra design- och kodmässigt. 
