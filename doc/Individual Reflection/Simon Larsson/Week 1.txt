Under projektets gång hoppas jag kunna utveckla mina nuvarande färdigheter samt lära mig om nya tekniker som kan nyttjas i framtida projekt, både i och utanför universitetet. Projektet bör därför vara utmanande, men samtidigt inte alltför omfattande relativt det givna tidsspannet. I slutet av kursen vill jag ändå ha utvecklat någon form av slutprodukt för att verkligen känna att jag har fått pröva på Agile-arbetsprocessen. 

För att alla ska lära sig så mycket som möjligt från den här erfarenheten är det också viktigt att en bra stämning fostras inom gruppen. Jag och alla andra i gruppen kan bidra till detta genom att bland annat dela med oss av våra nuvarande kunskaper, vara öppna för nya förslag och ge konstruktiv kritik. Alla ska känna sig bekväma med att framföra idéer och åsikter, vilka man i sin tur kan diskutera och bygga vidare på. 

När det kommer till användandet av Scrum är alla i gruppen är relativt nya till metodologin. Således har jag inte kunnat tillföra något konkret angående Scrum, utöver att ha medverkat under övningen. Ett par sprints in i arbetet har vi förhoppningsvis vant oss så att vi i framtiden har full koll på hur Scrum används för mjukvaruutveckling. För att nå den här punkten inom de kommande veckorna gäller det att vi är öppna och inte skyggar för att be om hjälp och förklaringar till det som fortfarande är otydligt.

Vi har inte börjat utveckla någonting ännu, utan håller på att diskutera och väga olika idéer mot varandra. Eftersom vi är i planeringsfasen har jag inte heller skrivit någon kod eller dylikt som kan anses vara en del av själva produkten. Framöver hoppas jag däremot aktivt kunna bidra till utvecklingen och fortskridningen av vårt arbete vecka för vecka. Om arbetet dessutom fördelas utifrån individuella förkunskaper, erfarenheter och intressen får alla de förutsättningar som krävs för både produktiva och roliga sprintar. 
