- what do I want to learn or understand better?
Vi har bestämt oss för att skapa en android-applikation, och efter lite research enades vi om att använda Android Studio som utvecklingsmiljö. Jag har inte använt AS tidigare, men jag ser fram emot att börja. I framtiden har jag då förutsättningarna att programmera mobil-applikationer på egen hand också. Som ett första steg till denna inlärningsprocess ska vi läsa på om AS inför nästa möte. Sannolikt kommer vi fortsätta med det genom hela arbetet eftersom man oundvikligen kommer stöta på nya problem. Allt eftersom bör vi utvecklas, och med den nyfunna kunskapen kommer vi bli allt bättre på att uppskatta omfattning samt svårighetsgrad för user-stories och projektet som helhet. 

- how can I help someone else, or the entire team, to learn something new?
Hittills har gruppen identifierat sådant som behöver göras till nästa möte och därefter tilldelas dessa uppgifter till olika gruppmedlemmar utifrån intresse såväl som nödvändighet; Alla får alltså någonting att göra. Man blir kunnig inom sitt egna uppgiftsområde och under nästkommande möte presenterar och diskuterar man sina upptäckter. Följaktligen lär man sig även om vad de andra har åstadkommit under den tidsperioden. I slutet av kursen är målet att alla ska vara medvetna om hur hela applikationen fungerar, och om vi fortsätter med den nuvarande arbetsprocessen är det definitivt ingen omöjlighet.

- what is my contribution towards the team’s use of Scrum?
I nuläget har vi endast bekantat oss med Scrum men ännu inte börjat använda arbetssättet i projektet. Således har jag inte gjort någoting annat än att läsa på om Scrum. Nästa vecka siktar vi dock på att komma igång genom att skapa en Scrumboard och formulera några user-stories. Först har vi dock ett möte med vår Stakeholder, CIS, där vi presenterar vår produktidé och öppnar upp för feedback som kommer tas hänsyn till under skapandet av våra user-stories. Genom att vara aktiv under mötena samt påläst om Scrum-processen och dess roller hoppas jag vara en bidragande faktor till lagets användning av Scrum. 

- what is my contribution towards the team’s deliveries?
Den här veckan har jag bidragit till skapandet av: Business Model Canvas, Project Scope och Mock-up för applikationen. Av dessa hade jag större ansvar när det kom till Mock-up, då jag hade som uppgift att välja ut ett passande verktyg att göra Mock-up i. Efter att ha vägt olika alternativ mot varandra lutade det mot Figma eftersom det var intuitivt, inte krävde photoshop plus att ett par av gruppmedlemmarna hade tidigare erfarenhet med verktyget. Däremot slutade det med att vi gjorde Mock-upen i Miro, vilket berodde på att det var där vi gjorde Business Model Canvas precis innan så det var en smidigare övergång. Dessutom krävdes bara första utkastet av visionen för vår app, och inte skapandet av en hel lågnivå prototyp. 

När den första sprinten inleds vill jag kunna bidra direkt genom att välja en eller flera tasks och slutföra dessa under sprinten. För att detta ska vara rimligt måste jag öka min förståelse kring Android Studio och generell applikationsutveckling, vilket jag har tänkt göra med hjälp av resurser online.
