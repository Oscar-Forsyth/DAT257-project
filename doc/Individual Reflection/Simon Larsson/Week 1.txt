Under projektets gång hoppas jag kunna utveckla mina nuvarande färdigheter samt lära mig om nya tekniker som kan nyttjas i framtida projekt, både i och utanför universitetet. Projektet bör därför vara utmanande, men samtidigt inte alltför omfattande relativt det givna tidsspannet. I slutet av kursen vill jag ändå ha utvecklat någon form av slutprodukt för att verkligen känna att jag har fått pröva på Agile-arbetsprocessen. 

För att alla ska lära sig så mycket som möjligt från den här erfarenheten är det också viktigt att en bra stämning fostras inom gruppen. Vi ska vara villiga att hjälpa varandra om man stöter på problem, vara öppna för nya förslag och kunna ge konstruktiv kritik. Alla ska känna sig bekväma med att framföra idéer och åsikter, vilka man i sin tur kan diskutera och bygga vidare på. 

När det kommer till användandet av Scrum är det som sagt viktigt att vara öppen och inte skygga för att be om hjälp då alla i gruppen är relativt nya till metodologin. Ett par sprints in i arbetet har vi förhoppningsvis vant oss så att vi i framtiden har full koll på hur Scrum används för mjukvaruutveckling. Om arbetet dessutom fördelas utifrån individuella förkunskaper, erfarenheter och intressen får alla de förutsättningar som krävs för både produktiva och roliga sprintar. 
